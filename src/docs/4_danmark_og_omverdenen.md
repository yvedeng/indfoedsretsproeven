# 4. Danmark og Omverdenen

## 4.1 INDLEDNING

- Det internationale og især det europæiske samarbejde har på denne måde stor betydning for Danmark.

- Danmark er medlem af:
  - EU
  - FN
  - NATO
  - Europarådet

- Danmark samarbejder med de øvrige nordiske lande.Det foregår især i **Nordisk Råd** og **Nordisk Ministerråd**:
  - Sverige
  - Norge
  - Finland
  - Island
  
## 4.2 DANMARK I EUROPA

### 4.2.1 DEN EUROPÆISKE UNION

- De første skridt i Den Europæiske Unions historie var Det Europæiske Kul- og Stålfællesskab (Coal and steel Community), som blev oprettet i **1952** af 6 europæiske lande. Ud over ønsket om at **understøtte fred og samarbejde mellem landene** var et formål også at genrejse Europa økonomisk og socialt efter krigens ødelæggelser.

- Kul- og Stålfællesskabet blev i **1958** udvidet (explanded) med Det **Europæiske Økonomiske Fællesskab** og **Det Europæiske Atomenergifællesskab**. Disse 3 fællesskaber blev senere til **De Europæiske Fællesskaber (EF)**. Samarbejdet blev nu et bredere **økonomisk samarbejde**.

- I **1993** trådte EU’s indre marked i kraft. Samme år **skiftede EF navn til EU**, Den Europæiske Union. Navneforandringen afspejlede, at samarbejdet, som hidtil havde været et samarbejde om **økonomiske spørgsmål** som handel, landbrug og fiskeri, blev udvidet med en bredere vifte af **politiske samarbejdsområder**.

- I dag består EU af **27 medlemslande**, som er oplistet neden for efter det år, de indtrådte i samarbejdet.
  - 1958: Stiftende medlemmer: Frankrig, Tyskland, Italien, Belgien, Holland og Luxembourg
  - **1973: Danmark** og Irland
  - 1981: Grækenland
  - 1986: Spanien og Portugal
  - 1995: Østrig, Finland og Sverige
  - 2004: Cypern, Tjekkiet, Estland, Letland, Litauen, Ungarn, Malta, Polen, Slovakiet og Slovenien
  - 2007: Bulgarien og Rumænien
  - 2013: Kroatien

    Desuden indtrådte Storbritannien i EU sammen med Danmark og Irland i 1973, men landet forlod samarbejdet igen i 2020.

- EU’s formål er at løse fælles europæiske problemer. EU’s generelle målsætninger er at fremme økonomisk og social udvikling, at styrke Europas rolle i verden, at styrke beskyttelsen af de europæiske borgeres rettigheder og interesser og at sikre frihed, sikkerhed og retfærdighed.

- **EU-landene samarbejder** i dag på næsten alle samfundsområder.
  - fælles valuta (euroen)
  - udenrigs- og sikkerhedspolitik
  - politisamarbejde, samarbejde om asyl- og flygtningepolitik
  - Schengen-samarbejde

- EU er organiseret via en række institutioner, som fungerer uafhængigt af medlemslandene. Det drejer sig især om
  - Europa-Kommissionen
  - Europa-Parlamentet
  - EU-Domstolen

- Et eksempel på en vedtaget EU-lov er databeskyttelsesforordningen, der oftest omtales som GDPR (General Data Protection Regulation). Denne lov trådte i kraft i 2018 og stiller krav til, hvordan personoplysninger i EU-landene behandles. En del både offentlige og private virksomheder ansætter medarbejdere til at sikre, at virksomhedernes GDPR-procedurer følges.

- **EU-samarbejdet** kan også omfatte forhold, at EU-landene skal lære af hinanden. Det kan ske ved, at landene i fællesskab formulerer målsætninger for bestemte politikområder og så rapporterer om, hvad man har gjort. Det kaldes også ’**Den åbne koordinationsmetode**’. Anbefalingerne drejer sig især om arbejdsmarkedspolitik, økonomisk politik og socialpolitik. Medlemsstaterne har ikke pligt til at gennemføre anbefalingerne, men de påvirker ofte medlemsstaternes politik.

#### DANMARK OG EU

- På bestemte områder har EU fået adgang til at vedtage lovgivning, som Folketinget ellers skulle vedtage. EU har for eksempel adgang til at vedtage regler, som fjerner handelshindringer mellem medlemslandene. Danmark har altså med sit medlemskab af EU afgivet noget af sin selvbestemmelsesret (sovereignty). Det giver den danske grundlov mulighed for. Der stilles dog **ganske strenge krav** til at træffe sådan en beslutning. Mindst 5/6 (det vil sige **mindst 150**) af Folketingets 179 medlemmer (men dog et simpelt flertal på 90 medlemmer) skal sige ja til Danmarks deltagelse i det internationale samarbejde. Ellers **skal der afholdes der folkeafstemning om, hvorvidt Danmark skal deltage i det internationale samarbejde**.

- Selvom meningsmålinger (opinion polls) viser, at befolkningen helt overvejende er **positive** over for **EU-medlemsskabet**, har den ofte været splittet i holdningen til, om EU skal omfatte flere politikområder, og om Danmark skal afskaffe sine EU-forbehold. Fra og med danskerne sagde ja til medlemskab af EF i 1972, har der været afholdt **9 folkeafstemninger** om ændringer i samarbejdet. 6 gange har et flertal af vælgerne stemt ja. 3 gange har et flertal stemt nej.

#### DANMARKS EU-FORBEHOLD

- Et afgørende valg, hvor den danske befolkning stemte **nej**, var ved **folkeafstemningen** om **Maastricht-traktaten** i **1992**. Danmark fik herefter en særaftale med de andre EU-lande. Særaftalen er kendt som **Edinburgh-aftalen**. Den indebærer, at der er dele af EU-samarbejdet, som Danmark ikke deltager i. Aftalen kaldes også ”**de fire forbehold**”. Aftalen blev sendt ud til en folkeafstemning året efter i 1993. Denne gang stemte et flertal af danskerne ja til Maastricht-traktaten med fire følgende EU-forbehold:

- unionsborgerskabet (union citizenship): Med Amsterdam-traktatens. Dette er ikke længere relevant.
- den fælles valuta (euroen): fastkurs-politik
- forsvarsområdet: blev ophævet som følge af en folkeafstemning den 1. juni 2022.
- en fælles rets- og udlændingepolitik (retsforbeholdet)

#### EU'S INSTITUTIONER OG DANMARKS REPRÆSENTATION I EU

- De vigtigste EU-institutioner er
  - **Europa-Kommissionen**: stiller forslag om ny EU-lovgivning
  - **Europa-Parlamentet**
  - **Det Europæiske Råd** (også kaldet **EU-topmøder**)
  - **Rådet for Den Europæiske Union** (kort: **Rådet** eller **Ministerrådet**)
  - **EU-Domstolen**.
- Det er så **Rådet** og **Europa-Parlamentet**, der i fællesskab vedtager, ændrer i eller forkaster forslaget

##### Europa-Kommissionen

- Ligesom de andre medlemslande i EU sender Danmark 1 kommissær til **Europa-­kommissionen**. Europa-Kommissionen har i dag **27** medlemmer.
- Kommissionen har **ret og pligt** til at f**oreslå ny lovgivning for at gennemføre EU-politikke**n.
- Europa-Kommissionen **kontrollerer** også, om **medlemslandene retter** sig efter EU-lovgivningen. Hvis et land ikke gør det, kan Europa-Kommissionen rejse en sag imod det pågældende land ved **EU-Domstolen**.

- De enkelte medlemmer af Kommissionen udpeges af de enkelte medlemslande for en **femårig** periode og skal fungere **uafhængigt** af de medlemslande, som de kommer fra. Det vil sige, at de kun skal arbejde for EU’s interesser og ikke for det pågældende medlemsland.
- I perioden 2014-24 var **Margrethe Vestager** fra **Radikale Venstre**, som tidligere har været økonomi- og indenrigsminister i Danmark, udpeget som dansk kommissær. Margrethe Vestager var næstformand for Kommissionen og kommissær for konkurrencepolitikken i EU.

- Til at hjælpe med at **foreslå** og gennemføre EU-lovgivningen har EU-kommissærerne en stor forvaltning, som minder om de danske ministerier. I EU kaldes de **generaldirektorater**.

##### Europa-Parlamentet

- Europa-Parlamentet er den direkte folkevalgte forsamling i det europæiske samarbejde, idet dets medlemmer vælges af borgerne i EU’s medlemslande.

- Europa-Parlamentet fungerer overordnet set som en slags **lovgivende myndighed i EU**. Det minder om det danske Folketing men har mere begrænset magt. For eksempel kan Europa-Parlamentet ikke opkræve skat.

- **Europa-Parlamentet** **vedtager ny lovgivning** på baggrund af **forslag** fra **Europa-Kommissionen**. Derudover skal Europa-Parlamentet blandt andet også vedtageb EU’s **udgiftsbudget**.

- Europa-Parlamentet består af **720 medlemmer** fra de **27 EU-lande**. Hvert land har et antal pladser, der afspejler landets indbyggertal. **Danmark** har **15 medlemmer** i **Europa-Parlamentet**.

- Der afholdes **valg** til Europa-Parlamentet hvert **femte** år. Medlemmerne i Europa-­ Parlamentet er grupperet i **partier** eller grupper ud fra deres **politiske holdninger** – og ikke efter, hvilket land de kommer fra. De danske medlemmer af Europa-Parlamentet er derfor fordelt på en konservativ gruppe, en socialdemokratisk gruppe, en liberal gruppe, en grøn gruppe og andre grupper.

- Det **seneste** valg til Europa-Parlamentet blev afholdt **i juni 2024**. Som følge af dette valg fordeler de 15 danske medlemmer af Europa-Parlamentet sig således på følgende partier:

  - Socialistisk Folkeparti (SF) 3
  - Socialdemokratiet 3
  - Venstre 2
  - Det Konservative Folkeparti 1
  - Danmarksdemokraterne 1
  - Radikale Venstre 1
  - Enhedslisten 1
  - Liberal Alliance 1
  - Dansk Folkeparti 1
  - Moderaterne 1

    **Alternativet** stillede også op til valget, men fik ikke nok stemmer til at blive valgt.

##### Det Europæiske Råd (EU-topmøder)

- Den **danske statsminister** mødes med de andre **regeringsledere** i EU til EU-topmøder i Det Europæiske Råd. Her fastlægger lederne de **overordnede politiske rammer** for samarbejdet i EU. De tager også beslutninger om andre vigtige politiske spørgsmål. Det kan for eksempel være om EU’s udvidelse (expansion), EU’s traktater (treaties) eller EU’s politik på den globale scene.

- **Beslutningerne** træffes ved enighed.

##### Rådet (Rådet for Den Europæiske Union)

- I Rådet mødes medlemsstaternes ministre fra medlemslandenes regeringern. Derfor kaldes denne institution også ofte **Ministerrådet**. Rådet består således i praksis af skiftende fagministre (varies minister), **én** fra hvert land.
  - Når der for eksempel skal drøftes og vedtages noget, der vedrører miljøet, er det de 27 miljøministre, der mødes.
  - Hvis det drejer sig om det indre marked, mødes erhvervsministrene.
  - Og hvis et forslag om EU-lovgivning vedrørende landbrugserhvervet er på dagsordenen, mødes fødevareministrene.

- **Rådet lovgiver** sammen med **Europa-Parlamentet**. Det betyder, at vedtagelse af EU-lovgivning som udgangspunkt kræver tilslutning (adoptions) fra både Rådet og Europa-Parlamentet. På enkelte områder skal **Europa-Parlamentet** imidlertid kun **høres**, mens det er **Rådet**, der træffer den **endelige beslutning**.

- De forskellige lande i EU skiftes også til at have et såkaldt **formandskab**. Dette går på **skift hver 6 måned**, og landet, der har "**EU-formandskabet**", leder møderne i Rådet og i en lang række udvalg og komiteer. Danmark havde sidst **formandskabet** i EU i **2012** og får det **næste gang 1. juli til 31. december 2025**.

##### EU-Domstolen

- EU-Domstolens opgave er at sikre, at **EU-lovgivningen** bliver **overholdt**. Domstolen kan blandt andet **afgøre konflikter** mellem to medlemslande og mellem EU og det enkelte medlemsland.
- EU-Domstolen kan også **bestemme**, **hvordan EU-reglerne skal forstås**. Hvis en national domstol i et medlemsland er i tvivl om dét, kan den spørge EU-Domstolen.

### 4.2.2 EUROPARÅDET

- Danmark har været **medlem** af **Europarådet**, siden det blev oprettet i **1949**. Europarådet bestod i 1949 af ti **vesteuropæiske demokratier**. I dag er **47 europæiske stater medlemmer**. Europarådet er ikke en EU-institution. Det er en **selvstændig organisation** i Europa. Europarådet er således en helt anden institution end Det Europæiske Råd.

- Før et land kan blive medlem af Europarådet, skal det **anerkende** dets **borgeres personlige** og **politiske frihedsrettigheder**. Europarådets **formål** er
  - **at sikre et tæt samarbejde mellem sine medlemslande på en lang række politiske områder**
  - **at udbygge det europæiske demokrati**
  **Rusland** blev suspenderet fra **Europarådet** efter angrebet på Ukraine i 2022
- **Europarådet** står blandt andet bag udarbejdelsen af **Den Europæiske Menneskerettighedskonvention** fra **1950**.
- Europarådet har også oprettet en domstol på menneskerettighedsområdet – **Den Europæiske Menneskerettighedsdomstol** – som skal sikre, at **konventionen** overholdes. Ved at tiltræde konventionen har Danmark forpligtet sig til at overholde de grundlæggende friheds- og menneskerettigheder. Det vil blandt andet sige **ytrings**-, **forsamlings**- og **religionsfrihed**. I **1992** blev **Menneskerettighedskonventionen** formelt indarbejdet i **dansk lov**. Den står dermed på linje med andre love i Danmark, men **under grundloven**. Danmark har samtidig anerkendt, at enkeltpersoner under nærmere betingelser kan indbringe en sag **mod Danmark** for Den Europæiske Menneskerettighedsdomstol.

## 4.3 DANMARKS GLOBALE SAMARBEJDE

### 4.3.1 FN (DE FORENEDE NATIONER)

- FN (De Forenede Nationer) er en verdensomspændende organisation, som består af selvstændige stater. FN blev grundlagt i 1945 kort efter afslutningen af 2. Verdenskrig. FN fik fra begyndelsen tilslutning fra 51 stater. I dag er medlemstallet **193**. Danmark har været medlem af FN siden stiftelsen i 1945.

- FN’s **vigtigste opgaver** ligger inden for **fred og sikkerhed**, **menneskerettigheder**, **udviklingsaktiviteter** samt **humanitære indsatser**. Spørgsmål som konflikter, økonomi, fattigdom, sult, sygdomme og miljø er derfor centrale for FN’s arbejde. Desuden arbejder FN med **børns vilkår**, **kvinders rettigheder**, **kultur** og **uddannelse**. FN’s **hovedkvarter** ligger i **New York**, men nogle af dets underorganisationer har hovedsæde andre steder i verden, blandt andet i Geneve, Nairobi og Wien. Den **øverste leder** i FN er FN’s **generalsekretær**.
- FN afholder en **årlig Generalforsamling**, som finder sted i FN’s hovedkvarter i New York. Generalforsamlingen har **mange formål**, herunder at diskutere aktuelle sager i FN’s medlemslande, at vedtage **budgettet** for FN og at **diskutere rapporter** fra FN’s **Sikkerhedsråd**.
- Hovedopgaven i FN’s **Sikkerhedsråd** er at **behandle konflikter**, der kan true den internationale fred og sikkerhed. **Sikkerhedsrådet har 5 faste (permanente) medlemmer**. Det er **Rusland**, **Kina**, **Storbritannien**, **USA** og **Frankrig**, som var de fem vigtigste lande, som var med til at vinde 2. Verdenskrig. En tanke bag denne sammensætning var således også, at **krige og konflikter kunne undgås ved dialog og samarbejde** mellem de daværende fem mest betydningsfylde magter.
- **Sikkerhedsrådet** har **10 øvrige medlemslande**. De bliver udvalgt af **Generalforsamlingen** for **2 år** ad gangen. **Danmark er medlem af Sikkerhedsrådet i perio­ den 2025-26**, og har tidligere været medlem i perioderne **1967-68**, **1985-86** og **2005-06**.
- De 5 faste medlemmer har **vetoret**. Siden 1946 har vetoretten været brugt **321 gange**, **flest gange** af **Sovjetunionen/Rusland** og **USA**. For eksempel har Rusland de senere år brugt sin vetoret til at blokere for, at Sikkerhedsrådet fordømmer Ruslands invasion af Ukraine. Og USA har – på grund af sit tætte forhold til Israel – blandt andet brugt sin vetoret til at forhindre, at FN fordømmer nye israelske bosættelser i de palæstinensiske områder.
- En anden **kritik af FN-systemet** er, at den globale magtbalance har ændret sig siden 1945, fordi **nogle af Sikkerhedsrådets faste medlemmer har mistet magt og betydning i mellemtiden**. USA regnes stadigvæk som verdens stærkeste magt og Kina som den næst-stærkeste. Men mange vil mene, at Sikkerhedsrådets tre europæiske medlemmer – Rusland, Frankrig og Storbritannien – ikke længere er globale stormagter. Derudover er for eksempel hverken Indien med verdens største befolkning eller nogen lande fra Afrika eller Sydamerika repræsenteret blandt de faste medlemmer.

#### FN-BYEN I KØBENHAVN

- I København ligger den såkaldte **FN-by**, hvor flere end **1.500 personer** med mere end **100 forskellige nationaliteter** arbejder.
- FN-byen huser **11 FN-organisationer**, herunder
  - Verdenssundhedsorganisationen (WHO)
  - FN’s Flygtningehøjkommissariat (UNHCR)
  - FN’s organisation til at hjælpe børn (UNICEF): UNICEF’s Verdenslager i København indeholder blandt andet medicinske forsyninger, skoleredskaber, produkter til at omdanne beskidt vand til drikkevand og meget mere, som bliver sendt ud til millioner af børn over hele verden.

#### FN’S 17 VERDENSMÅL

- FN’s medlemslande vedtog ved et topmøde i New York i september **2015** de nye verdensmål for **bæredygtig udvikling**, der danner rammen for den globale udviklingsindsats frem til år **2030**. De 17 verdensmål gælder for alle verdens lande – og dermed også Danmark.

- De 17 verdensmål er meget ambitiøse og spænder bredt. Ud over fattigdomsbekæmpelse og social udvikling har verdensmålene også fokus på økonomisk og miljømæssig udvikling, ligestilling, klima og inkluderer mål for fred og sikkerhed.

### 4.3.2 INTERNATIONALT SAMARBEJDE OM UDVIKLING

- Danmark yder **økonomisk støtte** til mange af verdens fattigste lande. Denne støtte kaldes **internationalt udviklingssamarbejde**. Danmark er et ud af få lande i verden, som opfylder FN’s målsætning om, at lande skal give **0,7 procent af bruttonationalindkomsten (BNI) i udviklingsbistand**. I 2024 svarer det til cirka 23 milliarder kroner.

- Danmark giver derudover bistand i form af bidrag til internationale organisationer såsom **EU**, **FN** og **Verdensbanken**. En del af pengene i 2024 gives også til at hjælpe Ukraine med humanitær hjælp og genopbygning af landet.

- I 2017 blev en ny plan for Danmarks internationale udviklingssamarbejde vedtaget – **Verden 2030**. Planen er i høj grad inspireret af de 17 verdensmål. Der er særligt fokus på mål 5 (ligestilling), mål 7 (bæredygtig energi), mål 13 (klima), mål 16 (fred, retfærdighed, institutioner) og mål 17 (partnerskaber/partnership).
- Siden **1971** har **Danida** været ansvarlig for den **danske udviklingspolitik**. **Danida** er en **selvstændig afdeling** **under** **Udenrigsministeriet**. På de danske ambassader og repræsentationer i udlandet sidder både **lokale** og **danske udsendte medarbejdere**, som håndterer udviklingssamarbejdet med det enkelte land.

## 4.4 DANMARKS FORSVARS- OG SIKKERHEDSPOLITIK

Selv om Danmark med sin indtræden i NATO i 1949 opgav sin traditionelle neutralitet, holdt Danmark relativt **lav militær profil** **frem til** Den Kolde Krigs afslutning omkring **1990**. Danmark deltog dog i mange af FN’s fredsbevarende missioner. Opgaven her var typisk dels at hjælpe med at **sikre**, **at en våbenhvile (ceasefire) blev overholdt** og dels at **beskytte civilbefolkningen**.

### 4.4.1 UDENRIGSPOLITISK AKTIVISME EFTER DEN KOLDE KRIG(1990-2014)

- Efter Den Kolde Krigs afslutning ændrede NATO’s mål sig gradvist. **NATO** forblev en **forsvarsalliance**. Men målet blev også i stigende grad at fremme **fred**, **demokrati**, **menneskerettigheder** og **retsstatsprincipper** rundt om i verden.

- I den forbindelse spillede det en stor rolle, at NATO har været verdens klart **stærkeste militære** og **sikkerhedspolitiske alliance**. NATO – anført (lead) af USA – har således været mindre bekymret for at blive angrebet eller komme i væbnet konflikt med andre lande.

- Danmark udviklede i forlængelse heraf lidt efter lidt en såkaldt '**aktivistisk udenrigspolitik**'. Det betød, at Danmark begyndte at deltage mere aktivt i internationale konflikter, som gik ud over at fungere som **fredsbevarende missioner.**

- I **1990-91** besatte **Irak** nabolandet **Kuwait**. På baggrund af en **FN-beslutning** ledte USA en militær indsats, der skulle befri Kuwait. Danmark sendte et **krigsskib** af sted som et bidrag til den internationale militære styrke. Skibet deltog dog ikke i aktive kamphandlinger, men havde til **opgave** at **håndhæve** det **internationale samfunds handelsblokade** over for Irak.

- I forbindelse med borgerkrigen i **Jugoslavien** i begyndelsen af **1990’erne** blev danske **soldater** sendt ud som en del af FN’s styrker. Her blev de involveret i **direkte kamphandlinger** med **serbiske** styrker i **Bosnien** i **1994**.

- Også i **Kosovo**, som dengang var en provins i **Serbien**, var der borgerkrig i slutningen af 1990’erne. Her blev det albanske befolkningsflertal udsat for overgreb fra den serbiske regering. Efter lange forhandlinger uden resultat **greb NATO militært ind** i **1999**. Her **deltog danske kampfly** (fighter jets) i NATO’s aktioner.

### 4.4.2 INDSATSER EFTER TERROR­ ANGREBET PÅ USA I 2001

- Et vendepunkt for sikkerhedspolitikken i NATO- alliancen og herunder Danmark var terrorangrebet på USA 11. september 2001. Her slog terrorister omkring **3.000 mennesker** ihjel ved at kapre (hijacking) passagerfly og flyve dem ind i blandt andet ”World Trade Center” i New York. Efter dette terrorangreb blev **bekæmpelse af terrorisme** en vigtig opgave for alliancen.

- Efter terrorangrebet tog NATO et nyt skridt og besluttede at **styrke sin evne til at bekæmpe enhver trussel mod medlemslandenes befolkninger, territorier og militære styrker**. Dette gjaldt også terrortrusler fra terrorgrupper. **Danmark har således siden 2001 deltaget i militære missioner rundt omkring i verden, der har haft fokus på disse målsætninger.**

- Terrororganisationen **Al Qaeda**, der stod bag angrebet på USA 11. september 2001, havde base i **Afghanistan**. Det gav anledning til, at styrker, ledet af NATO
og med mandat fra FN, **invaderede landet i oktober 2001** og **afsatte den islami- stiske Taliban-regering**, som samarbejdede med Al Qaeda. **I 2002 besluttede et stort flertal i det danske Folketing at sende danske soldater til Afghanistan for at deltage i krigen**. Igennem **20 år** førte **Taliban** guerillakrig **mod** de internationale styrker og den nye, **vestligt støttede afghanske regering**.

- De **danske soldater** blev blandt andet udstationeret sammen med **britiske tropper** i den sydlige **Helmand-provins**, der var en af de mest urolige i landet. I alt **44 danske soldater mistede livet under kampene**.
- **Efter 2014** var de danske udsendte soldaters **opgave** at **træne og støtte afghanerne**, så de selv kunne stå for sikkerheden i landet – og **siden er de danske og andre landes soldater blevet trukket helt hjem**.

- I takt med at de internationale styrker forlod Afghanistan, faldt landets regering og hær sammen. **I august 2021** generobrede **Talibanhovedstaden Kabul** og dermed magten i landet. Vesten, herunder Danmark, iværksatte en **historisk** omfattende **evakuering** af egne diplomater, militære rådgivere samt af afghanere, der havde arbejdet for Vesten som for eksempel tolke (interpreters) under krigen.

- I **2003** førte **USA** og en række andre lande **krig** mod **Irak** og landets **diktator Saddam Hussein**. Krigen var begrundet med, at **Irak ulovligt skulle have udviklet masseødelæggelsesvåben**. Der blev dog aldrig fundet nogen af disse masseødelæggelsesvåben. Denne krig var **uden klart mandat fra FN**, og det var h**eller ikke en NATO-mission**. Krigen blev udført af en alliance af lande med **USA** i spidsen og med tilslutning fra blandt andet **Storbritannien** og **Danmark**. Flere NATO-medlemmer – blandt andet Tyskland, Frankrig og Norge – ønskede ikke at støtte krigen。
- I Danmark var det kun et lille flertal i Folketinget, der stemte for Danmarks deltagelse i Irakkrigen. Saddam Hussein blev fjernet fra magten i **2003**. I alt døde 8 danske soldater i forbindelse med den amerikansk ledede intervention i Irak.

- I **2011** vedtog et enigt Folketing, at Danmark kunne deltage i et militært indgreb i **Libyen**. Indgrebet skulle – i overensstemmelse med mandat fra FN – beskytte civilbefolkningen mod overgreb fra landets diktator Muammar al-Gadaffi. Danmark leverede fly til aktionen og gennemførte adskillige bombardementer af Gadaffis hær og militære baser.

### 4.4.3 NYT FOKUS PÅ DANSK TERRITORIALFORSVAR (2014- )

- I de seneste år har **NATO** igen vendt blikket væk fra at fremme fred, demokrati, menneskerettigheder og retsstatsprincipper rundt om i verden via militære aktioner. Det skyldes ikke mindst den begrænsede succes med operationerne i for eksempel **Irak**, **Afghanistan** og **Libyen**, hvor det på langt sigt ikke lykkedes at opnå målsætningerne om at skabe fred og indsætte demokratiske regeringer, som støtter Vesten.

- Derudover er der igen meget større fokus på et solidt og effektivt **territorialforsvar**. Det vil sige evnen til at kunne forsvare sit eget territorium mod et angreb fra andre lande. Det skyldes en række forskellige forhold.

- Blandt andet har USA været utilfreds med, at de fleste europæiske NATO-lande har **ladet sine forsvarsbudgetter** falde en del siden Den Kolde Krigs afslutning. Derfor blev NATO-landene i **2014** enige om, at hvert land skulle bruge **2 procent** af deres **bruttonationalprodukt** (værdien af et lands samlede produktion) påforsvaret.

- Danmarks forsvarsbudget i perioden 1990-2015 fra 2,0 til 1,05 procent af bruttonationalproduktet – langt under NATO’s målsætning om to procent. Og antallet af værnepligtige soldater faldt i samme periode fra cirka 10.500 til 4.300 om året. Endvidere er pengene til forsvaret i stigende grad blevet brugt på at **kunne sende styrker ud til internationale opgaver** frem for (rather than) at forsvare Danmark. Det har medført en klar **reduktion** i **antallet af soldater**, samt at mange af forsvarets kaserner, flådestationer, og flyvestationer er blevet nedlagt.

- Helt afgørende for ønsket om at **styrke** de europæiske NATO-landes territorialforsvar har været, at forholdet mellem **Vesten** og **Rusland** har været præget af stadig
flere konflikter de senere år. Mange er derfor begyndt at tale om en ny ’Kold Krig’.

- Rusland har givet udtryk for, at det føler sine interesser krænket, fordi de fleste af Ruslands nabolande i Central- og Østeuropa, som var allierede med
Rusland (Sovjetunionen) under Den Kolde Krig, siden 1999 er blevet optaget som medlemmer af NATO. Også tre lande i det tidligere Sovjetunionen – **Estland**, **Letland** og **Litauen** – er kommet med i NATO. Omvendt er fra NATO's side understreget, at landene er frie til at søge om optagelse i forsvarsalliancen.

- Som reaktion herpå har Vesten – herunder Danmark – støttet **Ukraine** med **våben**, **træning** og **penge** til at forsvare sig mod de russiske angreb.
- Blandt andet har den danske regering i **2023** besluttet at donere 19 **F-16-kampfly** til Ukraine og træne piloter fra det ukrainske flyvevåben i at bruge flyene.
- Videre har Vesten forsøgt at svække den russiske økonomi med omfattende **økonomiske sank­tioner** med **udelukkelse af russiske banker fra det internationale betalings­ system SWIFT**, forbudt salg af en række varer til Rusland samt besluttet at **stoppe med at købe russisk olie.** Mange vestlige virksomheder har trukket sig ud af Rusland.
- Ligeledes er det aftalt, at Danmark, som køber meget **russisk naturgas**, skal gøre sig uafhængigt af Rusland ved at udfase dette forbrug, blandt andet ved at **satse mere på vedvarende energi (som vindenergi)** og **ved at effektivisere energiforbruget.**

- Frem mod **2030** skal det danske forsvars udgifter således nå 2 procent af bruttonationalproduktet, som er målsætningen (target) for NATO-landenes forsvarsbudget. Det forudsætter, at bevillingerne øges med 20 milliarder kroner om året (fra 36 til 56 milliarder kroner).

- Desuden er det i **2024** besluttet, at der skal indkaldes **flere soldater**, således at antallet af værnepligtige soldater skal øges til **7.500** (fra ca. 5.200 i
2023), og at **tjenestetiden** forlænges fra 4 til 11 måneder.

- Som følge af **forandringerne** i den **sikkerhedspolitiske** situation har den **danske regering** også indgået en aftale med **USA** om, at der fremover – **modsat Danmarks hidtidige politik** – kan **udstationeres amerikanske tropper i Danmark, hvis det bliver nødvendigt**.

### 4.4.4 RIGSFÆLLESSKABET, GRØNLAND OG ARKTIS I DANSK UDEN-RIGSPOLITIK

- Grønland, som er en del af det danske Rigsfællesskab, havde en særlig betydning under Den Kolde Krig. **Grønland** ligger tæt på både **USA** og **Sovjetunionen**. Man
skulle i de fleste tilfælde flyve hen over Grønland for at tage den **korteste rute** mellem USA, Europa og Sovjetunionen. **Det gav øen en stor strategisk betydning i forhold til forsvarssamarbejdet**.

- I **1951** underskrev **Danmark** og **USA** en **aftale** om USA’s militære aktiviteter i Grønland. Samme år gik amerikanerne i gang med at anlægge en stor **luftbase** ved **Qaanaaq** (Thule) i det nordlige Grønland. Basen var central for luftforsvaret af USA og NATO, og den bruges den dag i dag stadig af USA under navnet **Pituffik Space Base**.

- Efter Den Kolde Krigs afslutning og Sovjetunionens opløsning omkring **1990** fik Grønland mindre betydning for USA’s sikkerhedspolitik. Men det varmere klima og afsmeltningen af isen i og omkring Grønland har for alvor igen givet landet strategisk betydning de seneste år. Ikke mindst fordi **Qaanaaq** samtidig **har verdens nordligste dybvandshavn** (deep-water habor), det vil sige, hvor vandet er dybt nok til, at store skibe kan lægge til.

- Det bliver også i stigende grad muligt at udvinde **naturressourcer** som **sjældne jordarter**, **uran**, **olie**, **gas** og **mineraler** i Grønland, der hidtil har været indefrosset på grund af det kolde klima. Hvis havet i Arktis i fremtiden bliver forholdsvis isfrit om sommeren, åbner det også for, at der kan etableres **nye**, **kortere skibsruter** via **Det Arktiske Ocean** mellem **verdens kontinenter**.

- **Det arktiske område** er derfor (via Grønland) igen kommet langt mere i **centrum** for **dansk sikkerhedspolitik**.

- De internationale stormagter **USA**, **Rusland** og **Kina** er alle interesserede i områderne i Arktis på forskellig vis. Det kan udfordre Rigsfællesskabets mål om, at Arktis skal være et fredeligt område.

- I **Ilulissat-erklæringen** fra **2008** har **fem arktiske stater** – **Danmark/Grønland**, **Norge**, **USA**, **Canada** og **Rusland** – dog erklæret sig enige om at samarbejde om fredelige relationer i **Arktis**. Men erklæringen blev udarbejdet i en helt anden international situation end i dag, idet **forholdet mellem Vesten** og **Rusland** er blevet markant **værre** siden **2008**.

- For at styrke samarbejdet om bæredygtig udvikling i de arktiske områder inden for blandt andet miljø, klima, sundhed og søfart blev **Arktisk Råd** oprettet i **1996**. Rådet har deltagelse af de lande, som har territorier i de arktiske egne. Det vil sige USA, Canada, Rusland og de fem nordiske lande. Grønland og Færøerne har en stærk selvstændig stemme i Arktisk Råd. Det er således først Grønland, dernæst Færøerne og til sidst Danmark, der udtaler sig og underskriver aftaler på Rigsfællesskabets vegne (behalf)

- Som en reaktion på Ruslands invasion af Ukraine i **2022** har de øvrige medlemslande trukket sig **midlertidigt** fra arbejdet i **Rådet**.
